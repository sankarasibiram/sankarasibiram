{
    "grantha":"प्रश्नोत्तररत्नमालिका",
    "grantha_kartha": "श्री शङ्कराचार्यः",
    "grantha_type": "prasnottara",
    "error": "అర్థమలభ్యము.",
    "slokas": [
        {
          "sloka_number": 1,
          "sloka": [
            "దృష్టాదృష్టములైన ఇహపరసాధనసమర్ధుడెవడు కంఠస్థమైన ఈ ప్రశ్నోత్తరరత్నమాలికచే అలంకరింపబడడు?"
          ]
        },
        {
          "sloka_number": 2,
          "sloka": [
            "1. ఏది గ్రహించదగినది ? గురువచనము.",
            "2. ఏది విడువదగినది ? చేయగూడనిపని.",
            "3. ఎవరు గురువు ? తత్త్వమెఱిగినవాడు, ఎల్లప్పుడు శిష్యహితముకొఱకు పనిచేయువాడు."
          ]
        },
        {
          "sloka_number": 3,
          "sloka": [
            "4. విద్వాంసులకు త్వరపడి చేయవలసిన పని ఏమి? సంసారపరంపరను త్రెంచుకొనుట.",
            "5. మోక్షమను వృక్షమునకు ఏది బీజము? సత్కర్మానుష్ఠానముచే సిద్ధించిన చక్కని జ్ఞానము."
          ]
        },
        {
          "sloka_number": 4,
          "sloka": [
            "6. ఏది అత్యధిక శ్రేయస్సు కలిగించునది? ధర్మము.",
            "7. ఎవడు పవిత్రుడు? శుద్ధమైన మనసుగలవాడు.",
            "8. ఎవడు పండితుడు? వివేకముగలవాడు.",
            "9. ఏది హానికలిగించునది? గురువులయందు తిరస్కారభావము."
          ]
        },
        {
          "sloka_number": 5,
          "sloka": [
            "10. సంసారమందు సారమేది? ఈవిషయమునే పలుమార్లు చింతనచేయుట.",
            "11. మనుష్యులకోరికలలో శ్రేష్ఠమైనది ఏది? తనకు, ఇతరులకు హితమును కలుగజేయు జన్మము."
          ]
        },
        {
          "sloka_number": 6,
          "sloka": [
            "12. మద్యమువలె మోహముకలిగించునది యేది? స్నేహము.",
            "13. ఏవి దొంగలు? ఇంద్రియార్థములు.",
            "14. సంసారపాశము ఏది? అత్యాశ.",
            "15. శత్రువు యెవరు? ప్రయత్నముచేయనివాడు, సోమరి."
          ]
        },
        {
          "sloka_number": 7,
          "sloka": [
            "16. దేనివలన భయము? మరణమువలన. ",
            "17. ఎవడు అంధునికన్నా అంధుడు? రాగముగలవాడు.",
            "18. ఎవడు శూరుడు? స్త్రీకంటిచూపులచే చలించనివాడు."
          ]
        },
        {
          "sloka_number": 8,
          "sloka": [
            "19. కర్ణములనే దోసిళ్ళచే త్రాగుటకు అమృతముగా తగినదేది ? సదుపదేశము. ",
            "20. గౌరవమునకు ఏది మూలము? యాచించకపోవుట."
          ]
        },
        {
          "sloka_number": 9,
          "sloka": [
            "21. ఏది ఎఱుగరానిది? స్త్రీ ప్రవర్తన/మనస్సు.",
            "22. ఎవరు చతురుడు/నేర్పరి? అట్టి స్త్రీచే దెబ్బతిననివాడు.",
            "23.ఏది దుఃఖము? అసంతోషము/ అసంతృప్తి.",
            "24. ఏది చులకనచేయునది? అధములను యాచించుట."
          ]
        },
        {
          "sloka_number": 10,
          "sloka": [
            "25. ఏది జీవితము? దోషములేనిది.",
            "26. ఏది జాడ్యము/జడత్వము? బోధించినను అభ్యాసములేకపోవుట. (నేర్చినది అభ్యసించకపోవుట).",
            "27. ఎవరు జాగురూకుడు? వివేకవంతుడు.",
            "28. ఏది నిద్ర? మూఢత్వము."
          ]
        },
        {
          "sloka_number": 11,
          "sloka": [
            "29. తామరాకుపై నీటిబొట్టువలె అశాశ్వతమైనదేది? యవ్వనము, ధనము, ఆయుష్షు.",
            "30. ఎవరు చంద్రకిరణముల/వెన్నెలసమానులు (చల్లని ఆహ్లాదమునుకలుగజేయువారు) ? సజ్జనులు/మంచివారు."
          ]
        },
        {
          "sloka_number": 12,
          "sloka": [
            "31. ఏది నరకము? పరుల వశమైయుండుట.",
            "32. ఏది సౌఖ్యము? అన్ని విషయములయందు విరక్తి.",
            "33.  ఏది సాధించదగినది? భూతహితము.",
            "34. ప్రాణులకు ఏది ప్రియము? ప్రాణములు."
          ]
        },
        {
          "sloka_number": 13,
          "sloka": [
            "35. ఏది అనర్ధఫలము(నిచ్చునది)/చెరుపుచేయునది? అభిమానము.",
            "36. ఏది సుఖమునిచ్చునది? సాధువులతో స్నేహము.",
            "37. ఏది సర్వదుఃఖములను/ఆపదలను పోగొట్టు సామర్ధ్యము గలది? అన్నియెడల త్యాగము."
          ]
        },
        {
          "sloka_number": 14,
          "sloka": [
            "38. ఏది మరణము? మూర్ఖత్వము.",
            "39. ఏది విలువకట్టలేనిది/అమూల్యమైనది? అవసరముకలిగినప్పుడీయబడినది.",
            "40. ఏది ఆమరణాంతము ముల్లువలె బాధించునది? రహస్యముగా చేసిన పాపము."
          ]
        },
        {
          "sloka_number": 15,
          "sloka": [
            "41. ఏక్కడ ప్రయత్నమునుంచవలెను? విద్యాభ్యాసమందు, ఔషధమందు, దానముచేయుటయండు. (అనగా ఇవి ప్రయత్నపూర్వకముగ చేయదగు పనులు).",
            "42. ఏక్కడ తిరస్కరించదగిన కార్యము? చెడ్డవారియందు, పరస్త్రీలయందు, పరధనమునందు. (అనగా వీని యందు తిరస్కారబుద్ధి కలిగియుండదగినవి)."
          ]
        },
        {
          "sloka_number": 16,
          "sloka": [
            "43. ఏది అహర్నిశలు ఆలోచించదగినది? సంసారమందు సారములేదను విషయము. స్త్రీ గురించికాదు.",
            "44. ఏది ఇష్టము వుంచదగినది? దీనులయందు కరుణ, సజ్జనులయందు మైత్రి."
          ]
        },
        {
          "sloka_number": 17,
          "sloka": [
            "45. ప్రాణముపోవుసమయమునగూడ ఎవరికి మనసుగెలువ శక్యముకాదు? మూర్ఖునికి, అనుమానముగలవానికి, విషాదములోనున్నవానికి, కృతఘ్నునికి."
          ]
        },
        {
          "sloka_number": 18,
          "sloka": [
            "46. ఎవరు సాధువు? మంచిప్రవర్తన (నడవడి) కలవాడు.",
            "47. ఎవరిని అధమునిగా చెప్పుదురు?  మంచిప్రవర్తన (నడవడి) లేనివానిని.",
            "48. ఈజగత్తు ఎవనిచేత గెలువబడినది? సత్య-సహనములుగలవానిచేత."
          ]
        },
        {
          "sloka_number": 19,
          "sloka": [
            "49. దేవతలు ఎవరికి నమస్కారములు చేయుదురు? దయయే ప్రధానముగా గలిగినవానికి.",
            "50. బుద్ధిమంతులు దేనివలన భయమును/ఉద్వేగమును పొందుచున్నారు? సంసారమను అరణ్యమువలన."
          ]
        },
        {
          "sloka_number": 20,
          "sloka": [
            "51. ప్రాణిగణమెవరివశమందుండును? సత్య, ప్రియభాషణముగలవానికి, వినయముగలవానికి.",
            "52. ఏది నిలువదగినచోటు? దృష్టాదృష్టలాభములుగల న్యాయ మార్గమందు."
          ]
        },
        {
          "sloka_number": 21,
          "sloka": [
            "53. ఎవరు అంధుడు? చేయకూడనిపనియందు ఆసక్తిగలవాడు.",
            "54. ఎవరు చెవిటివాడు? హితము (మంచిని) విననివాడు.",
            "55. ఎవరు మూగవాడు? సమయము వచ్చినపుడు ప్రియముగ మాట్లాడ తెలియనివాడు."
          ]
        },
        {
          "sloka_number": 22,
          "sloka": [
            "56. ఏది దానము? ఫలాపేక్షలేక ఇచ్చునది.",
            "57. ఎవరు మిత్రుడు? పాపకార్యములనుండి నివారించువాడు. పాపకార్యములు చేయనీక అడ్డునిల్చువాడు.",
            "58. ఏది అలంకారము? సత్ప్రవర్తన. మంచిశీలము.",
            "59. ఏది వాక్కులకు భూషణము? సత్యము."
          ]
        },
        {
          "sloka_number": 23,
          "sloka": [
            "60. ఏది మెఱుపువలె అశాశ్వతమైనది? దుర్జన సాంగత్యము, యువతులు.",
            "61. కలికాలమందుకూడా ఎవరు కుల-శీలములనుండి చెదరనివారు? సజ్జనులు."
          ]
        },
        {
          "sloka_number": 24,
          "sloka": [
            "62. ఏది చింతామణివలె (పొందుటకు) దుర్లభమైనది? చతుర్భద్రం (నాలుగు మంగళకరములైనవి).",
            "63. తమస్సునువిడిచినమహాత్ములు విశేషముగా దేనిని అది(చతుర్భద్రం) అని అందురు?"
          ]
        },
        {
          "sloka_number": 25,
          "sloka": [
            "63. ప్రియవాక్కులతోకూడిన దానము, గర్వములేనట్టి జ్ఞానము, క్షమ/ఓర్పుతోకూడిన శౌర్యము, త్యాగముతోకూడిన ధనము - ఈ నాలుగు కలిపి చతుర్భద్రమనబడును. ఇది దుర్లభము."
          ]
        },
        {
          "sloka_number": 26,
          "sloka": [
            "64. ఏది దుఃఖింపదగినది? వైభవముండి (ధనముండి) కూడ లోభత్వము.",
            "65. ఏది మంచిది (ప్రశస్తమైనది)? ఔదార్యము.",
            "66. ఎవరు విద్వాంసులచే పూజింపబడువాడు? స్వభావముచే ఎల్లప్పుడు వినయముగానుండు వాడు."
          ]
        },
        {
          "sloka_number": 27,
          "sloka": [
            "67. ఎవరు కులమను కమలమునకు సూర్యుడు? (అనగా కులమునకు సంతోషము, కీర్తిని కలిగించువాడు) గుణవంతుడయ్యు  (అణకువతో) నమ్రతతోనుండువాడు.",
            "68. ఈ జగత్తు ఎవరి వశమైయున్నది? ప్రియముగను, హితముగను మాట్లాడువానియొక్క, ఎల్లప్పుడు ధర్మమునాచరించువానియొక్క."
          ]
        },
        {
          "sloka_number": 28,
          "sloka": [
            "69. ఏది విద్వాంసునికి మనోహరమైనది(ఇష్టమైనది)? మంచికవిత్వము, జ్ఞానము",
            "70. ఎవరిని ఆపదలు అంటవు? పెద్దలమాటలననుసరించి ప్రవర్తించువాని, ఇంద్రియనిగ్రహముగలవాని."
          ]
        },
        {
          "sloka_number": 29,
          "sloka": [
            "71. లక్ష్మి (సంపద) యెవరికై కోరుచున్నది? అలసత్వము (సోమరితనము) లేనివానికై , నీతిమార్గముననుండువానికై .",
            "72. ఎవరిని త్వరగా వదిలిపెట్టును? ద్విజ-గురు-దైవనిందజేయువాని, అలసుని (సోమరిని)."
          ]
        },
        {
          "sloka_number": 30,
          "sloka": [
            "73. ఎక్కడ నివాసము చేయదగినది? (నివసించుటకు యోగ్యమైన ప్రదేశము ఏది?) సజ్జనులుండుచోటు లేక కాశీ.",
            "74. ఏది వదలదగిన దేశము? దుష్టులుండుచోటు, లోభియైనరాజుగలచోటు."
          ]
        },
        {
          "sloka_number": 31,
          "sloka": [
            "75. పురుషుడు దేనిచేత (దేనివలన) దుఃఖింపతగనివాడు (అగుచున్నాడు)? అణకువగుభార్యచేత, స్థిరసంపదచేత.",
            "76. ఈ భువనమందు ఎవరు దుఃఖింపదగినవాడు? సంపదగలిగియు దానముచేయనివాడు."
          ]
        },
        {
          "sloka_number": 32,
          "sloka": [
            "77. ఏది అల్పత్వానికి కారణము? మూర్ఖులను యాచించుట.",
            "78. ఎవరు రామునికన్న శూరుడు? మన్మథబాణములచే చలించనివాడు."
          ]
        },
        {
          "sloka_number": 33,
          "sloka": [
            "79. ఏది రాత్రింబవళ్ళు చింతించదగినది? భగవంతుని చరణములు, సంసారము కాదు.",
            "80. ఎవరు కళ్ళుండికూడ గుడ్డివారు? నాస్తికులు.  (వేదమును నమ్మనివారు)"
          ]
        },
        {
          "sloka_number": 34,
          "sloka": [
            "81. ఎవడు కుంటివాడు? వార్ధక్యమందు తీర్థయాత్రలుచేయువాడు.",
            "82. ఏది తీర్థము? ముఖ్యముగా చిత్తమలమును (చిత్త దోషములను) నివారించునది."
          ]
        },
        {
          "sloka_number": 35,
          "sloka": [
            "83. పురుషులచే ఏది స్మరింపదగినది? ఎల్లప్పుడు హరినామము, మ్లేచ్ఛభాషకాదు.",
            "84. బుద్ధిమంతులచే ఏది పలుకదగినదికాదు? పరుల దోషములు అదేవిధముగ అసత్యము."
          ]
        },
        {
          "sloka_number": 36,
          "sloka": [
            "85. మనుజలచే సంపాదించదగినది ఏది? విద్య, ధనము, బలము, యశస్సు, పుణ్యము.",
            "86. సర్వగుణములను నాశముచేయునది ఏది? లోభము.",
            "87. శత్రువు ఏది? కామము."
          ]
        },
        {
          "sloka_number": 37,
          "sloka": [
            "88. ఏది విడువదగిన సభ? (జ్ఞాన)వృద్ధులైన మంత్రులు లేనట్టిది.",
            "89. ఎక్కడ మనుజుడు సావధానుడై (జాగ్రత్తగా) యుండవలెను? రాజసేవయందు."
          ]
        },
        {
          "sloka_number": 38,
          "sloka": [
            "90. ఏది ప్రాణములకన్నను రమ్యమైనది? కులధర్మము, సాధుసంగము.",
            "91. ఏది రక్షింపదగినది? కీర్తి, పతివ్రతయగు స్త్రీ, తన బుద్ధి."
          ]
        },
        {
          "sloka_number": 39,
          "sloka": [
            "92. లోకమందు ఏది కల్పలత? మంచి శిష్యునకు ఇచ్చిన విద్య.",
            "93. ఏది అక్షయ వటవృక్షము? విధిపూర్వకముగ సత్పాత్రునకు ఇచ్చిన దానము."
          ]
        },
        {
          "sloka_number": 40,
          "sloka": [
            "94. ఏది శాస్త్రము? అన్నిటియందు యుక్తి.",
            "95. ఎవరు తల్లి? ధేనువు.",
            "96. ఏది బలము? ధైర్యము.",
            "97. ఏది మృత్యువు? ఏకాగ్రతలేకపోవుట."
          ]
        },
        {
          "sloka_number": 41,
          "sloka": [
            "98. విషము ఎక్కడ (ఉండును)? దుష్టులయందు.",
            "99. ఏది అశౌచము? ఋణము.",
            "100. ఏది అభయము? (భయమునుతొలగించునది) వైరాగ్యము.",
            "101. ఏది భయము (కలిగించునది)? విత్తము (ధనము)."
          ]
        },
        {
          "sloka_number": 42,
          "sloka": [
            "102. నరులకు ఏది దుర్లభము? హరిభక్తి.",
            "103. ఏది పాపము? హింస.",
            "104. ఎవరు భగవంతునికి ప్రియుడు? ఇతరులను ఉద్వేగపరచనివాడు, స్థిరమైన మనస్సు కలవాడు."
          ]
        },
        {
          "sloka_number": 43,
          "sloka": [
            "105. దేనివలన సిద్ధి (కలుగుతుంది)? తపస్సుచేత.",
            "106. బుద్ధి ఎక్కడ (ఉంచవలెను)? బ్రాహ్మణులయందు.",
            "107. ఎలా బుద్ధి (కలుగుతుంది)? వృద్దులనుసేవించుటవలన.",
            "108. ఎవరు వృద్ధులు? ధర్మ తత్త్వమును (ధర్మస్వరూపమును) తెలిసినవారు."
          ]
        },
        {
          "sloka_number": 44,
          "sloka": [
            "109. గౌరవనీయునికి ఏది మరణముకన్నా అధికము? అపకీర్తి.",
            "110. ఎవరు లోకమందు సుఖవంతుడు కాగలడు? ధనముగలవాడు.",
            "111. మరి ఏది ధనము? దేనివలన ఇష్టముచేకూరునో (అది)"
          ]
        },
        {
          "sloka_number": 45,
          "sloka": [
            "112. ఏది సర్వసుఖములకు బీజము(మూలము)? పుణ్యము.",
            "113. మరి దేనివలన దుఃఖము (కలుగును)? పాపమువలన.",
            "114. ఎవరికి ఐశ్వర్యము (కలుగును)? ఎవరైతే శంకరుని భక్తితో ఆరాధింతురో."
          ]
        },
        {
          "sloka_number": 46,
          "sloka": [
            "115. ఎవరు వృద్ధినొందును? వినయవంతుడు.",
            "116. ఎవరు చెడిపోవును? గర్వముగలవాడు.",
            "117. ఎవరిని చేరరాదు? ఎల్లప్పుడు అసత్యము పలుకువాని."
          ]
        },
        {
          "sloka_number": 47,
          "sloka": [
            "118. ఎక్కడ అసత్యము (పలికిన) పాపము లేదు? ధర్మరక్షణార్థము పలికిన పలుకు.",
            "119. ఏది ధర్మము? తన వంశమందుపెద్దలగు శిష్టులకు సమ్మతమైనది."
          ]
        },
        {
          "sloka_number": 48,
          "sloka": [
            "120. ఏది సాధువులకు బలము? దైవము.",
            "121. ఎవరు సాధువు? తృప్తికలవాడు.",
            "122. ఏది దైవము? చేసిన సుకృతములు/పుణ్యములు.",
            "123. ఎవరు పుణ్యాత్ముడు (సుకృతములుచేసినవాడు) ? సత్పురుషులచే కీర్తింపబడువాడు."
          ]
        },
        {
          "sloka_number": 49,
          "sloka": [
            "124. గృహస్థుకు మిత్రులెవరు? భార్య.",
            "125. ఎవరు గృహస్థుడు? యజ్ఞముచేయువాడు.",
            "126. ఏది యజ్ఞము? శాస్త్రముచే విధించబడినది, పురుషులకు శ్రేయస్కరమైనది."
          ]
        },
        {
          "sloka_number": 50,
          "sloka": [
            "127. ఎవరియొక్క క్రియ సఫలము (అగును)? ఆచారవంతుడైన శిష్టుడు.",
            "128. ఎవరు శిష్టుడు? వేదమునే ప్రమాణముగాకలవాడు.",
            "129. ఎవరు హతుడు (దెబ్బతినువాడు)? (విధించిన) కర్మలను చేయనివాడు."
          ]
        },
        {
          "sloka_number": 51,
          "sloka": [
            "130. ఎవరు ధన్యుడు? సన్న్యాసి.",
            "131. ఎవరు గౌరవనీయుడు? సాధువైన పండితుడు.",
            "132. ఎవరు సేవింపదగినవాడు? దాత.",
            "133. ఎవరు దాత? అర్థులను తృప్తిపరచువాడు."
          ]
        },
        {
          "sloka_number": 52,
          "sloka": [
            "134. దేహధారులకు (మానవులకు) ఏది భాగ్యము(సంపద)? ఆరోగ్యము.",
            "135. ఎవరు ఫలితముపొందువాడు (కృతకృత్యుడు)? కృషిచేయువాడు.",
            "136. ఎవరికి పాపములేదు? జపముచేయువానికి."
          ]
        },
        {
          "sloka_number": 53,
          "sloka": [
            "138. నరులకు ఏది దుష్కరము (చేయుటకు కష్టమైనది)? ఎల్లప్పుడు మనసుని నిగ్రహించుట.",
            "139. ఎవరు బ్రహ్మచారి? అస్ఖలితుడు, ఊర్ధ్వరేతస్కుడు."
          ]
        },
        {
          "sloka_number": 54,
          "sloka": [
            "140. ఏది పరదేవత అనబడుచున్నది? చిచ్ఛక్తి.",
            "141. ఎవరు జగద్భర్త (జగమునుపోషించువాడు)? సూర్యుడు.",
            "142. అందరికి ఏది జీవనహేతువు? వర్షకారకమైన మేఘము."
          ]
        },
        {
          "sloka_number": 55,
          "sloka": [
            "143. ఎవరు శూరుడు? భీతినొందినవారిని రక్షించువాడు.",
            "144. ఎవరు రక్షించువాడు? సద్గురువు.",
            "145. ఎవరు జగద్గురువనబడుదురు? శంభుడు. (శివుడు)",
            "146. ఎవరివలన జ్ఞానము (కలుగును)? శివునివలననే."
          ]
        },
        {
          "sloka_number": 56,
          "sloka": [
            "147. దేనివలన ముక్తిని పొందుదురు? ముకుంద భక్తివలన.",
            "148. ముకుందుడెవరు? అవిద్య (అజ్ఞానము)నుండి తరింపజేయువాడు.",
            "149. ఏది అవిద్య? ఆత్మజ్ఞానము లేకపోవుట."
          ]
        },
        {
          "sloka_number": 57,
          "sloka": [
            "150. ఎవరికి శోకము కలుగదు? క్రోధములేనివానికి.",
            "151. ఏది సుఖము? తృప్తి.",
            "152. ఎవరు రాజు? (ప్రజలను)రంజింపజేయువాడు.",
            "153. ఎవరు శునకము (కుక్క)? నీచుని సేవించువాడు."
          ]
        },
        {
          "sloka_number": 59,
          "sloka": [
            "158. ఏది మిథ్య? విద్యచే నశించునది.",
            "159. తుచ్ఛము (అత్యంత అసత్, లేనిది)? కుందేటికొమ్ము మొదలైనవి.",
            "160. ఏది నిర్వచింప శక్యముకానిది? మాయ.",
            "161. ఏది కల్పితము? ద్వైతము."
          ]
        },
        {
          "sloka_number": 60,
          "sloka": [
            "162. ఏది పారమార్థికము (యదార్థమైనది)? అద్వైతము.",
            "163. ఎప్పటినుండి అజ్ఞానము (ఉన్నది)? అనాదినుండి.",
            "164. ఏది శరీరమును పోషించుచున్నది? ప్రారబ్ధము.",
            "165. ఏది అన్నమునిడుచున్నది? ఆయుష్షు."
          ]
        },
        {
          "sloka_number": 61,
          "sloka": [
            "166. ఎవరు బ్రాహ్మణులచే ఉపాసించదగినవారు? గాయత్రీ-సూర్య-అగ్నులయందుగోచరించు  శంభుడు.",
            "167. ఏది గాయత్రీ-ఆదిత్య-అగ్ని-శంభులయందున్నది? తత్త్వము (బ్రహ్మతత్త్వము)"
          ]
        },
        {
          "sloka_number": 62,
          "sloka": [
            "168. ఎవరు ప్రత్యక్షదేవత? తల్లి.",
            "169. ఎవరు పూజ్యుడైన గురువు? తండ్రి.",
            "170. ఎవరు సర్వదేవతాస్వరూపుడు? విద్య (జ్ఞానము) తో కూడిన, కర్మానుష్ఠానము కలిగిన విప్రుడు."
          ]
        },
        {
          "sloka_number": 63,
          "sloka": [
            "171. ఏది కులక్షయకారకము(వంశవినాశము కలిగించునది)? సజ్జనులయందు సంతాపము కలుగజేసినది.",
            "172. ఎవరియొక్క మాట అమోఘము?(ఎవరి మాట తిరుగులేనిది?) సత్యము, మౌనము, ఇంద్రియనిగ్రహముగలవారిమాట."
          ]
        },
        {
          "sloka_number": 64,
          "sloka": [
            "173. ఏది జన్మ (కారణం)? విషయములయందు ఆసక్తి.",
            "174. ఏది ఉత్తరజన్మ? పుత్రుడు.",
            "175. ఏది తప్పించుకోలేనిది? మరణము.",
            "176. ఎక్కడ పాదము ఉంచవలెను? బాగుగా పరిశీలించినచోట."
          ]
        },
        {
          "sloka_number": 66,
          "sloka": [
            "180. భగవద్భక్తియొక్క ఫలము ఏమి? భగవల్లోకప్రాప్తి, భగవద్రూపప్రాప్తి, సాక్షాత్తు భగవంతునిగాయగుట (సాలోక్య, సారూప్య, సాయుజ్య ప్రాప్తులు).",
            "181. ఏది మోక్షము? అవిద్య తొలగిపోవుట.",
            "182. ఏది సర్వవేదముల ఉత్పత్తి స్థానము? ఓంకారము"
          ]
        },
        {
          "sloka_number": 67,
          "sloka": [
            "ఎవరికి ఈ ప్రశ్నోత్తరరత్నమాలిక కంఠస్థమైనదో వారు సత్పురుషులయందు శుద్ధులై ముత్యాలహారమువలె ప్రకాశించుదురు."
          ]
        }
      ]
}