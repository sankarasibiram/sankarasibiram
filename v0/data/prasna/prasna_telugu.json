{
    "grantha":"प्रश्नोत्तररत्नमालिका",
    "grantha_kartha": "श्री शङ्कराचार्यः",
    "grantha_type": "prasnottara",
    "error": "అర్థమలభ్యము.",
    "slokas": [
        {
          "sloka_number": 1,
          "sloka": [
            "కంఠస్థమైన ఈ ప్రశ్నోత్తరరత్నమాలికచే ఇహపరసుఖసాధనసమర్ధుడై అలంకరింపబడనివాడెవ్వడు? అనగా ఇహపరసుఖసాధనసమర్థుడు కంఠస్థమైన ఈ ప్రశ్నోత్తరమాలికచే అలంకరింపబడుచున్నాడు."
          ]
        },
        {
          "sloka_number": 2,
          "sloka": [
            "1. ఏది గ్రహించదగినది ? గురూపదేశము.",
            "2. ఏది విడువదగినది ? తప్పుడు పని.",
            "3. ఎవరు గురువు ? తత్త్వమెఱిగినవాడై ఎల్లప్పుడు శిష్యహితముకొఱకు ప్రయత్నించువాడు.",
            "ఉపాదేయః - ఉప+ఆ+దా+యత్, ఉపాదేతుం గ్రహీతుం యోగ్యః - గ్రహింపఁదగినది; సంపాదింపదగినది; యోగ్యమైనది; శ్రేష్ఠమైనది.",
            "హేయః - హా+యత్, హాతుం త్యక్తుం యోగ్యః - విడువతగినది; నీచమైనది."
          ]
        },
        {
          "sloka_number": 3,
          "sloka": [
            "4. వివేకులకు త్వరపడి చేయవలసిన పని ఏమి? జననమరణపరంపరను త్రెంచుకొనుట.",
            "5. మోక్షమను వృక్షమునకు ఏది బీజము? సత్కర్మానుష్ఠానముచే సిద్ధించిన తత్త్వజ్ఞానము."
          ]
        },
        {
          "sloka_number": 4,
          "sloka": [
            "6. ఏది అన్నిటికంటె హితమైనది? ధర్మము.",
            "7. ఎవడు పవిత్రుడు? శుద్ధమైన మనసుగలవాడు.",
            "8. ఎవడు పండితుడు? వివేకముగలవాడు.",
            "9. ఏది విషమువలె హానికలిగించునది? గురువులయందు తిరస్కారభావము.",
            "పథ్యః - హితము",
            "అవధీరణా- అవ+ధీర్+ల్యుట్+టాప్, అవధీరణస్య భావః - అనాదరముగా వ్యవహరించుట; అవహేళన; తిరస్కారము."
          ]
        },
        {
          "sloka_number": 5,
          "sloka": [
            "10. సంసారమందు సారమేది? ఈవిషయమునే పలుమార్లు చింతనచేయుట. (తుదకు సంసారమును నిస్సారముగా తెలిసికొనుట)",
            "11. మనుష్యులకోరికలలో శ్రేష్ఠమైనది ఏది? తనకు ఇతరులకు ఉపకరించెడి జీవితము."
          ]
        },
        {
          "sloka_number": 6,
          "sloka": [
            "12. మద్యమువలె మోహముకలిగించునది యేది? పుత్రాదులయందు రాగము.",
            "13. ఏవి నిజమైన శత్రువులు? ఇంద్రియార్థములు.",
            "14. సంసారమందు తీగవలె విస్తరించునది ఏది? అత్యాశ.",
            "15. శత్రువు యెవరు? ప్రయత్నములేకుండుట, సోమరితనము.",
            "దస్యుః - దొంగ; శత్రువు.",
            "అనుద్యోగః - న+ఉద్యోగ, నాస్తి ఉద్యోగః యస్య - ఉద్యోగము లేనివాడు; పరిశ్రమించనివాడు; సోమరి."
          ]
        },
        {
          "sloka_number": 7,
          "sloka": [
            "16. దేనివలన భయము కలుగును? మరణమువలన.",
            "17. ఎవడు గ్రుడ్డివానికన్నను చూడలేనివాడు? రాగముగలవాడు.",
            "18. ఎవడు శూరుడు? స్త్రీకంటిచూపులచే చలించనివాడు."
          ]
        },
        {
          "sloka_number": 8,
          "sloka": [
            "19. కర్ణములనే దోసిళ్ళచే త్రాగదగిన అమృతమేది ? సదుపదేశము.",
            "20. గౌరవమునకు కారణమేది? యాచించకుండుట."
          ]
        },
        {
          "sloka_number": 9,
          "sloka": [
            "21. ఏది ఎఱుగరానిది? స్త్రీల ప్రవర్తన.",
            "22. ఎవడు నేర్పరి? స్త్రీమోహమునకు లోబడనివాడు.",
            "23. ఏది దుఃఖము? అసంతృప్తి.",
            "24. ఏది చులకనగుటకు కారణము? దుష్టులను యాచించుట."
          ]
        },
        {
          "sloka_number": 10,
          "sloka": [
            "25. ఏది జీవితము? నిష్కళంకమైనది.",
            "26. ఏది జాడ్యము? నేర్చినది అభ్యసించకపోవుట.",
            "27. ఎవరు జాగరూకుడు? వివేకవంతుడు.",
            "28. ఏది నిజమైన నిద్ర? మూఢత్వము."
          ]
        },
        {
          "sloka_number": 11,
          "sloka": [
            "29. తామరాకుపై నీటిబొట్టువలె అశాశ్వతమైనదేది? యౌవనము, ధనము, ఆయువు.",
            "30. వెన్నెలవలె ఆనందమును కలిగించువారెవరు? మంచివారు."
          ]
        },
        {
          "sloka_number": 12,
          "sloka": [
            "31. ఏది నరకము? పరుల వశమైయుండుట.",
            "32. ఏది సౌఖ్యము? అన్ని విషయములయందు వైరాగ్యము.",
            "33. ఏది సాధించదగినది? పరోపకారము.",
            "34. ప్రాణులకు ఏది ప్రియము? ప్రాణములు.",
            "అసుః - ప్రాణము"
          ]
        },
        {
          "sloka_number": 13,
          "sloka": [
            "35. ఏది అనర్థములను కలిగించునది? దురభిమానము.",
            "36. ఏది సుఖమునిచ్చునది? సజ్జనసహవాసము.",
            "37. ఎవడు ఆపదలను పోగొట్టుటకు సమర్థుడు? సర్వవిధముల త్యాగశీలుడు.",
            "వ్యసనమ్ - ఆపద; కామక్రోధములవలనఁ బుట్టిన దోషము;"
          ]
        },
        {
          "sloka_number": 14,
          "sloka": [
            "38. ఏది మరణము? మూర్ఖత్వము.",
            "39. ఏది విలువకట్టలేనిది? అవసరముకలిగినప్పుడీయబడినది.",
            "40. ఏది ఆమరణము ముల్లువలె బాధించునది? రహస్యముగా చేసిన పాపము.",
            "అనర్ఘః - మూల్యము లేనిది; మూల్యముచే కొనలేనిది. అమూల్యము."
          ]
        },
        {
          "sloka_number": 15,
          "sloka": [
            "41. దేనికోసము ప్రయత్నించవలెను? విద్యాభ్యాసమందు (అధ్యయన-అధ్యాపనలయందు), చికిత్సనందించుటయందు, దానముచేయుటయందు. అనగా ఇవి ప్రయత్నపూర్వకముగ చేయవలసిన పనులు.",
            "42. దేనియందు తిరస్కారబుద్ధినుంచవలెను? దుష్టులయందు, పరస్త్రీలయందు, పరధనమునందు. (అనగా వీటికి విముఖముగా ఉండవలెను.)"
          ]
        },
        {
          "sloka_number": 16,
          "sloka": [
            "43. ఏది అహర్నిశలు ఆలోచింపదగినది? సంసారమందు సారములేదను విషయము గూర్చి. స్త్రీ గురించికాదు.",
            "44. ఏది ప్రియముగా నుండవలెను? దీనులయందు కరుణ, సజ్జనులయందు మైత్రి.",
            "ప్రమదా - స్త్రీ"
          ]
        },
        {
          "sloka_number": 17,
          "sloka": [
            "45. ప్రాణముపోవుసమయమునగూడ ఎవరి మనస్సును మార్చ శక్యముకాదు? మూర్ఖుని, అనుమానముగలవాని, బాధలోనున్నవాని, కృతఘ్నుని మనస్సు."
          ]
        },
        {
          "sloka_number": 18,
          "sloka": [
            "46. ఎవరు సాధువు? మంచిప్రవర్తన కలవాడు.",
            "47. ఎవరిని అధమునిగా చెప్పుదురు? మంచిప్రవర్తన లేనివానిని.",
            "48. ఈజగత్తు ఎవనిచేత గెలువబడినది? సత్యము సహనము గలవానిచేత.",
            "తితిక్షా - శాన్తి; ఓర్పు."
          ]
        },
        {
          "sloka_number": 19,
          "sloka": [
            "49. దేవతలు ఎవరికి నమస్కారములు చేయుదురు? కరుణనే ముఖ్యముగా కలిగినవానికి.",
            "50. దేని వలన ఆందోళన కలుగును? బుద్ధిమంతులకు సంసారమను అరణ్యమువలన (ఆందోళన కలుగును)."
          ]
        },
        {
          "sloka_number": 20,
          "sloka": [
            "51. సర్వజీవులు ఎవ్వరి వశమందుండును? సత్యమును, ప్రియమును, పలుకువానికి, వినయముగలవానికి.",
            "52. ఎక్కడ ఉండవలెను? ఇహపరఫలములను ఇచ్చెడి న్యాయమార్గమందు."
          ]
        },
        {
          "sloka_number": 21,
          "sloka": [
            "53. ఎవడు అంధుడు? చేయకూడనిపనియందు ఆసక్తిగలవాడు.",
            "54. ఎవడు చెవిటివాడు? హితవును విననివాడు.",
            "55. ఎవడు మూగవాడు? సమయము వచ్చినపుడు ప్రియముగ మాట్లాడ తెలియనివాడు."
          ]
        },
        {
          "sloka_number": 22,
          "sloka": [
            "56. ఏది సరియైన దానము? ఫలాపేక్షలేక ఇచ్చునది.",
            "57. ఎవరు మిత్రుడు? పాపకార్యములనుండి నివారించువాడు.",
            "58. ఏది అలంకారము? సత్ప్రవర్తన.",
            "59. ఏది వాక్కులకు భూషణము? సత్యము."
          ]
        },
        {
          "sloka_number": 23,
          "sloka": [
            "60. ఏది మెఱుపువలె చంచలమైనది? దుర్జన సాంగత్యము, యువతులు.",
            "61. కలికాలమందుకూడ ఎవరు కుల-శీలములనుండి చెదరనివారు? సజ్జనులు."
          ]
        },
        {
          "sloka_number": 24,
          "sloka": [
            "62. ఏది చింతామణివలె పొందుటకుదుర్లభమైనది? చతుర్భద్రము (నాలుగు మంగళకరములైనవి).",
            "63. తమోగుణమును విడిచిన మహాత్ములు విశేషముగా దేనిని చతుర్భద్రమని అందురు?"
          ]
        },
        {
          "sloka_number": 25,
          "sloka": [
            "63. ప్రియమైన మాటలతో కూడిన దానము, గర్వములేనట్టి జ్ఞానము, ఓర్పుతోకూడిన పరాక్రమము, త్యాగముతోకూడిన ధనము - ఈ నాలుగులక్షణములు దుర్లభమైన చతుర్భద్రము."
          ]
        },
        {
          "sloka_number": 26,
          "sloka": [
            "64. దేని గురించి దుఃఖించవలెను? వైభవముండి కూడ లోభము.",
            "65. ఏది గొప్పది? విశాలమైన మనస్సు.",
            "66. ఎవడు విద్వాంసులచే గౌరవింపబడువాడు? ఎల్లప్పుడు సహజమైన వినయము కలిగినవాడు."
          ]
        },
        {
          "sloka_number": 27,
          "sloka": [
            "67. ఎవరు కులమను కమలమునకు సూర్యుడు అనగా కులమునకు సంతోషము, కీర్తిని కలిగించువాడు? గుణవంతుడయ్యు నమ్రతతోనుండువాడు.",
            "68. ఈ జగత్తు ఎవరి వశమైయున్నది? ప్రియముగను, హితముగను మాట్లాడువాని, ఎల్లప్పుడు ధర్మమునాచరించువాని."
          ]
        },
        {
          "sloka_number": 28,
          "sloka": [
            "69. ఏది విద్వాంసునకు అతిప్రియమైనది? మంచికవిత్వము, జ్ఞానము.",
            "70. ఆపద ఎవరిని ముట్టదు? పెద్దలమాటలననుసరించి ప్రవర్తించువాని, ఇంద్రియనిగ్రహముగలవాని."
          ]
        },
        {
          "sloka_number": 29,
          "sloka": [
            "71. లక్ష్మి (సంపద) యెవరిని కోరుచున్నది? సోమరితనము లేనివానిని, నీతిమార్గముననుండువానిని.",
            "72. (లక్ష్మి) ఎవరిని త్వరగా వదిలిపెట్టును? బ్రాహ్మణులను గురువులను దేవతలను నిందించువాని, సోమరిని."
          ]
        },
        {
          "sloka_number": 30,
          "sloka": [
            "73. ఎక్కడ నివాసము చేయవలెను? సజ్జనులుండుచోటు లేక కాశీక్షేత్రమున.",
            "74. ఏది వదలదగిన ప్రదేశము? దుష్టులుండుచోటు, లోభియైన రాజుగలచోటు.",
            "పరిహార్యః - విడువదగినది."
          ]
        },
        {
          "sloka_number": 31,
          "sloka": [
            "75. ఏట్టి మనుజునిగూర్చి శోకింప పని లేదు? అణకువగల భార్య, స్థిరసంపద కలిగిన వాని గూర్చి.",
            "76. ఈ లోకమందు ఎవరి గురించి శోకించవలెను? సంపదగలిగియు దానముచేయనివాని గురించి."
          ]
        },
        {
          "sloka_number": 32,
          "sloka": [
            "77. ఏది అల్పత్వానికి కారణము? మూర్ఖులను యాచించుట.",
            "78. ఎవరు రామునికన్న శూరుడు? మన్మథబాణములచే చలించనివాడు.",
            "స్మరః - మన్మథుడు."
          ]
        },
        {
          "sloka_number": 33,
          "sloka": [
            "79. ఏది రాత్రింబవళ్ళు చింతించదగినది? సంసారము కాదు, భగవంతుని పాదములు.",
            "80. ఎవడు కన్నులున్నప్పటికి గుడ్డివాడు? నాస్తికులు. (వేదమును దైవమును నమ్మనివారు)"
          ]
        },
        {
          "sloka_number": 34,
          "sloka": [
            "81. ఎవడు నిజమైన కుంటివాడు? వార్ధక్యమందు తీర్థయాత్రలుచేయువాడు.",
            "82. ఏది నిజమైన తీర్థము? మానసికమాలిన్యమును తొలగించునది."
          ]
        },
        {
          "sloka_number": 35,
          "sloka": [
            "83. మనుష్యులచే ఏది స్మరింపదగినది? ఎల్లప్పుడు హరినామము, మ్లేచ్ఛభాషకాదు.",
            "84. బుద్ధిమంతులచే ఏది పలుకదగినది కాదు? పరుల దోషములు, అసత్యము."
          ]
        },
        {
          "sloka_number": 36,
          "sloka": [
            "85. మనుజులచే సంపాదించదగినది ఏది? విద్య, ధనము, బలము, యశస్సు, పుణ్యము.",
            "86. సర్వగుణములను నాశముచేయునది ఏది? లోభము.",
            "87. శత్రువు ఏది? కామము."
          ]
        },
        {
          "sloka_number": 37,
          "sloka": [
            "88. ఏది విడువదగిన సభ? జ్ఞానవృద్ధులైన మంత్రులు లేనట్టిది.",
            "89. ఎక్కడ మనుజుడు జాగ్రత్తగా యుండవలెను? రాజసేవయందు."
          ]
        },
        {
          "sloka_number": 38,
          "sloka": [
            "90. ఏది ప్రాణములకన్నను ప్రియమైనది? వంశధర్మము, సజ్జనసాంగత్యము.",
            "91. ఏది రక్షింపదగినది? కీర్తి, పతివ్రతయగు స్త్రీ, తన బుద్ధి."
          ]
        },
        {
          "sloka_number": 39,
          "sloka": [
            "92. లోకమందు ఏది కల్పవృక్షమువంటిది? మంచి శిష్యునకు నేర్పిన విద్య.",
            "93. ఏది నాశములేని వటవృక్షము? విధిపూర్వకముగ యోగ్యతగలవానికి ఇచ్చిన దానము."
          ]
        },
        {
          "sloka_number": 40,
          "sloka": [
            "94. ఏది శాస్త్రము? ఆపదలలో సమయోచితమైన ఉపాయము.",
            "95. ఎవరు తల్లి? గోవు.",
            "96. ఏది బలము? ధైర్యము.",
            "97. ఏది మృత్యువు? ఏకాగ్రతలేకపోవుట."
          ]
        },
        {
          "sloka_number": 41,
          "sloka": [
            "98. విషము ఎక్కడుండును? దుష్టులయందు.",
            "99. నిజమైన అశుద్ధత ఏమిటి? ఋణము.",
            "100. ఏది భయమునుతొలగించునది? వైరాగ్యము.",
            "101. ఏది భయము కలిగించునది? ధనము."
          ]
        },
        {
          "sloka_number": 42,
          "sloka": [
            "102. నరులకు ఏది దుర్లభము? భగవంతునియందు భక్తి.",
            "103. ఏది పాపము? హింస.",
            "104. ఎవరు భగవంతునికి ప్రియుడు? ఇతరులను ఉద్వేగపరచనివాడు, స్థిరమైన మనస్సు కలవాడు."
          ]
        },
        {
          "sloka_number": 43,
          "sloka": [
            "105. దేనివలన సిద్ధి  కలుగును? తపస్సుచేత.",
            "106. ఇహపరసుఖసాధనమైన శాస్త్రీయబుద్ధి ఎందుండును? బ్రాహ్మణులయందు.",
            "107. బుద్ధి ఎట్లు వృద్ధినొందును? వృద్ధులను సేవించుటవలన.",
            "108. ఎవరు వృద్ధులు? ధర్మస్వరూపమును తెలిసినవారు."
          ]
        },
        {
          "sloka_number": 44,
          "sloka": [
            "109. గౌరవనీయునికి ఏది మరణముకన్నను దుర్భరము? అపకీర్తి.",
            "110. ఎవడు లోకమందు సుఖవంతుడు కాగలడు? ధనముగలవాడు.",
            "111. మరి ఏది ధనము? దేనివలన కోరినది చేకూరునో అది"
          ]
        },
        {
          "sloka_number": 45,
          "sloka": [
            "112. ఏది సర్వసుఖములకు మూలము? పుణ్యము.",
            "113. మరి దేనివలన దుఃఖము కలుగును? పాపమువలన.",
            "114. ఎవరికి ఐశ్వర్యము కలుగును? ఎవరైతే భగవంతుడిని భక్తితో పూజించెదరో."
          ]
        },
        {
          "sloka_number": 46,
          "sloka": [
            "115. ఎవడు అభివృద్ధినొందును? వినయవంతుడు.",
            "116. ఎవడు పతమొందును? గర్వముగలవాడు.",
            "117. ఎవడిని నమ్మరాదు? ఎల్లప్పుడు అసత్యము పలుకువాని."
          ]
        },
        {
          "sloka_number": 47,
          "sloka": [
            "118. ఏ సంధర్భమున అసత్యము పలికినను పాపము లేదు? ధర్మరక్షణార్థము పలికినప్పుడు.",
            "119. ఏది ధర్మము? తన వంశమందు సజ్జనులైన పెద్దలకు సమ్మతమైనది."
          ]
        },
        {
          "sloka_number": 48,
          "sloka": [
            "120. ఏది సజ్జనులకు బలము? దైవబలము.",
            "121. సజ్జనుడెవడు? సంతృప్తికలవాడు.",
            "122. దైవబలమనగా ఏది? చేసిన పుణ్యములు.",
            "123. ఎవరు పుణ్యాత్ముడు? సత్పురుషులచే కీర్తింపబడువాడు."
          ]
        },
        {
          "sloka_number": 49,
          "sloka": [
            "124. గృహస్థునకు మిత్రులెవరు? భార్య.",
            "125. ఎవడు గృహస్థుడు? యజ్ఞముచేయువాడు.",
            "126. ఏది యజ్ఞము? శాస్త్రముచే విధించబడినది, మనుష్యులకు శ్రేయస్కరమైనది."
          ]
        },
        {
          "sloka_number": 50,
          "sloka": [
            "127. ఎవరి పని సఫలమగును? సదాచారముగలిగిన సజ్జనుడు.",
            "128. ఎవరు శిష్టుడు? వేదమునే ప్రమాణముగా కలవాడు.",
            "129. ఎవడు అధోగతిపాలైనవాడు? విహితకర్మలను విసర్జించినవాడు."
          ]
        },
        {
          "sloka_number": 51,
          "sloka": [
            "130. ఎవడు ధన్యుడు? సన్న్యాసి.",
            "131. ఎవడు గౌరవనీయుడు? సజ్జనుడైన విద్వాంసుడు.",
            "132. ఎవడు సేవింపదగినవాడు? దాత.",
            "133. ఎవడు దాత? తనను అర్థించువారికి తృప్తికలిగించువాడు."
          ]
        },
        {
          "sloka_number": 52,
          "sloka": [
            "134. ప్రాణులకు ఏది భాగ్యము? ఆరోగ్యము.",
            "135. ఎవడు నిజమైన ఫలసంపన్నుడు? వ్యవసాయము చేయువాడు.",
            "136. ఎవడికి పాపమంటదు? జపముచేయువానికి.",
            "137. ఎవడు సఫలుడు? సంతానము కలిగినవాడు."
          ]
        },
        {
          "sloka_number": 53,
          "sloka": [
            "138. నరులకు ఏది చేయుటకు కష్టమైనది? ఎల్లప్పుడు మనసుని నిగ్రహించుట.",
            "139. ఎవడు బ్రహ్మచారి? నిగ్రహముచేత, యోగశక్తిచేత, తన బ్రహ్మచర్యమును రక్షించుకొనువాడు."
          ]
        },
        {
          "sloka_number": 54,
          "sloka": [
            "140. ఏది పరదేవత అనబడుచున్నది? చైతన్యస్వరూపిణియైన అమ్మవారు.",
            "141. ఎవడు జగమునుపోషించువాడు? సూర్యుడు.",
            "142. అందరికి ఏది జీవనహేతువు? వృష్టికారకమైన మేఘము."
          ]
        },
        {
          "sloka_number": 55,
          "sloka": [
            "143. ఎవడు శూరుడు? భయపడు వారిని రక్షించువాడు.",
            "144. ఎవడు రక్షించువాడు? సద్గురువు.",
            "145. ఎవరు జగద్గురువనబడుదురు? భగవంతుడు.",
            "146. ఎవనివలన జ్ఞానము కలుగును? శివునివలననే."
          ]
        },
        {
          "sloka_number": 56,
          "sloka": [
            "147. దేనివలన ముక్తిని పొందుదురు? భగవద్భక్తివలన.",
            "148. భగవంతుడెవరు? అవిద్యను తొలగించువాడు.",
            "149. ఏది అవిద్య? ఆత్మజ్ఞానము లేకపోవుట."
          ]
        },
        {
          "sloka_number": 57,
          "sloka": [
            "150. ఎవరికి శోకము కలుగదు? క్రోధములేనివానికి.",
            "151. ఏది సుఖము? తృప్తి.",
            "152. ఎవడు రాజు? ప్రజలను రంజింపజేయువాడు.",
            "153. ఎవడు శునకమువలె నికృష్టుడు? అధముని సేవించువాడు."
          ]
        },
        {
          "sloka_number": 58,
          "sloka": [
            "154. మాయకు అధిపతి ఎవరు? భగవంతుడు.",
            "155. ఏది ఇంద్రజాలమువంటిది? ప్రపంచము.",
            "156. ఏది కలవంటిది? జాగ్రదవస్థలో జరుగు వ్యవహారము.",
            "157. భూతభవిష్యద్వర్తమానకాలములలో నిత్యమై నిర్వికారమైనది ఏది? పరబ్రహ్మ."
          ]
        },
        {
          "sloka_number": 59,
          "sloka": [
            "158. ఏది మిథ్య? జ్ఞానముచే నశించునది.",
            "159. మూడుకాలములలోను ఎక్కడా లేనిదేది? కుందేటికొమ్ము మొదలైనవి.",
            "160. ఏది నిర్వచింప శక్యముకానిది? మాయ.",
            "161. ఏది కల్పితము? ద్వైతము."
          ]
        },
        {
          "sloka_number": 60,
          "sloka": [
            "162. ఏది పారమార్థికము (యథార్థమైనది)? అద్వైతము.",
            "163. ఎప్పటినుండి అజ్ఞానము కలదు? అనాదిగా.",
            "164. ఏది శరీరమును పోషించుచున్నది? ప్రారబ్ధము. (ప్రారబ్ధకర్మ మిగిలియున్నంతవరకు శరీరము ఉండును. ప్రారబ్ధమంతయు అనుభవింపబడిన పిమ్మట శరీరము క్షయమగును.)",
            "165. ఏది ఆహారమునిచ్చుచున్నది? ఆయువు. (ఒక మనిషికి ఆయుర్దాయమున్నచో, అతనికి ఎట్టిపరిస్థితులందైనను ఏదో ఒక విధముగా ఆహారము లభించును)"
          ]
        },
        {
          "sloka_number": 61,
          "sloka": [
            "166. ఎవడు బ్రాహ్మణులచే ఉపాసించదగినవాడు? గాయత్రీ-సూర్య-అగ్నిస్వరూపుడైన భగవంతుడు.",
            "167. ఏది గాయత్రీ-ఆదిత్య-అగ్ని-శంభులయందున్నది? బ్రహ్మతత్త్వము."
          ]
        },
        {
          "sloka_number": 62,
          "sloka": [
            "168. ఎవరు ప్రత్యక్షదేవత? తల్లి.",
            "169. ఎవరు పూజ్యుడైన గురువు? తండ్రి.",
            "170. ఎవరు సర్వదేవతాస్వరూపుడు? జ్ఞానము కర్మానుష్ఠానము కలిగిన బ్రాహ్మణుడు."
          ]
        },
        {
          "sloka_number": 63,
          "sloka": [
            "171. ఏది వంశవినాశమును కలిగించునది? సజ్జనులకు కలిగించిన దుఃఖము.",
            "172. ఎవరి మాట తిరుగులేనిది? సత్యము, మౌనము, ఇంద్రియనిగ్రహము గలవారి మాట."
          ]
        },
        {
          "sloka_number": 64,
          "sloka": [
            "173. ఏది జన్మకారణము? విషయములయందు ఆసక్తి.",
            "174. ఏది ఉత్తరజన్మ? పుత్రుడు.",
            "175. ఏది అనివార్యమైనది? మరణము.",
            "176. ఎక్కడ పాదము ఉంచవలెను? బాగుగా పరిశీలించినచోట. (ఆ విధముగానే, బాగుగా పరిశీలించిన పిమ్మటనే ఒక పనికి ముందడుగు వేయవలెను)"
          ]
        },
        {
          "sloka_number": 65,
          "sloka": [
            "177. ఎవడు అన్నదానమును పొందుటకు అర్హతగలవాడు? ఆకలి కలిగిన వాడు.",
            "178. ఎవరిని పూజించవలెను? భగవత్స్వరూపమును.",
            "179. భగవంతుడెవడు? లోకమునకు అధిపతి, శివకేశవస్వరూపుడైన భగవంతుడు ఒక్కడే."
          ]
        },
        {
          "sloka_number": 66,
          "sloka": [
            "180. భగవద్భక్తియొక్క ఫలితము ఏమి? భగవల్లోకప్రాప్తి, భగవద్రూపప్రాప్తి, సాక్షాత్తు భగవంతునిగానుండుటనుండుట (సాలోక్య-సారూప్య, సాయుజ్య ప్రాప్తులు).",
            "181. ఏది మోక్షము? అవిద్య తొలగిపోవుట.",
            "182. ఏది సర్వవేదములకు ఆది? ఓంకారము."
          ]
        },
        {
          "sloka_number": 67,
          "sloka": [
            "ఎవరికి ఈ ప్రశ్నోత్తరరత్నమాలిక కంఠస్థమైనదో వారు ముత్యాలహారమువలె శుద్ధులై సత్పురుషులయందు విశేషముగా ప్రకాశించుదురు."
          ]
        }
      ]
}